Il reparto **elettronica** della divisione Combustion è un reparto che, pur essendo essenzialmente "di supporto", è di fondamentale importanza per il corretto funzionamento del veicolo. 

Esso lavora a stretto contatto con tutti gli altri reparti del veicolo: uno dei suoi principali compiti è infatti quello di gestire la **sensoristica** montata in macchina (più di 50 sensori), che fornisce dati ed informazioni utili a migliorare le prestazioni della vettura. 

Una volta raccolti, i dati vanno trasmessi alla Centralina tramite un **cablaggio** leggero e resistente, progettato appositamente (attraverso CAD 2D e 3D come AutoCAD e Creo PTC) e realizzato in maniera completamente autonoma. Tale cablaggio sfrutta la tecnologia CAN per garantire una trasmissione veloce e sicura dei dati. 

<img src="/images/posts/2018/09/13/cablaggio.jpg" alt="Wiring" style="width: 850px;"/>

Una volta giunte alla centralina le informazioni devono essere elaborate ed interpretate, pertanto ogni membro del reparto elettronica dovrà essere in grado di interfacciarsi con la **Centralina** e con altri gli dispositivi presenti nel veicolo.

Il reparto elettronica si occupa inoltre della progettazione (attraverso CAD appositi come KiCAD), della simulazione e infine della effettiva realizzazione di svariate **schedine elettroniche**, oltre che della loro successiva *programmazione* (quasi tutte montano microcontrollori AT-MEGA), per garantire il corretto funzionamento della vettura. 

<img src="/images/posts/2018/09/13/schede.jpg" alt="Cards" style="width: 850px;"/>

Altri importanti impieghi del reparto elettronica sono sia quello della programmazione (a livello grafico ma soprattutto di funzionamento) di un **display** totalmente customizzabile, che aiuti il pilota in fase di guida fornendo in maniera chiara e visibile tutti i dati che possono essere necessari, sia quello della gestione dal punto di vista elettronico del **volante** e di tutta la pulsanteria in esso presente.

<img src="/images/posts/2018/09/13/display.jpg" alt="Display" style="width: 850px;"/>