 La struttura portante della nostra monoposto combustion consterà anche quest’anno in un telaio tubolare in acciaio 25CrMo4 saldato a TIG in casa. Interamente progettato e prodotto dal team, garantiamo più di 1500 Nm/deg di rigidezza torsionale con meno di 30 kg di telaio.

Secondo acquisizioni su pista assicuriamo così una trasmissione di carico lineare tra sistema sospensivo anteriore e posteriore raggiungendo il nostro target di rigidezza a torsione. La vettura 13.18 sarà tra l’altro ancora più leggera, a parità di rigidezza, candidandosi come uno tra i migliori compromessi peso/rigidezza tra le vetture di formula SAE con tubolare in acciaio!

Più di 180 gradi di visibilità e cono d’ombra inferiore ai 5 metri davanti al muso garantiscono inoltre al pilota di gestire la vettura agilmente tra i coni e una geometria ottimizzata, frutto di 12 anni di esperienza, garantisce una buona ergonomia di guida e la possibilità di modificare liberamente assetto al reparto sospensioni abbassando il più possibile il baricentro.