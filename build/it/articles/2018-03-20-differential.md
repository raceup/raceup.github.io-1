Come farebbe la nostra monoposto senza di esso? Si tratta di un organo meccanico fondamentale per tutte le vetture a trazione su due ruote che distribuisce la coppia tra le due ruote motrici di uno stesso asse. Ma perché è così importante?

Se tutte le macchine si muovessero semplicemente in modo rettilineo, allora il differenziale non avrebbe ragione di esistere. Tuttavia il brivido della curva rende la corsa su pista molto più entusiasmante, e ovviamente non sarebbe possibile senza di esso.
Infatti, quando si intraprende una curva, è necessario che le due ruote motrici girino a velocità differenti: la ruota interna deve muoversi ad una velocità minore rispetto a quella esterna, per evitare di slittare.
E’ proprio questo il ruolo del differenziale, fare in modo che le due ruote mantengano velocità differenti per ottenere l’aderenza in curva.

Per la nostra monoposto a combustione abbiamo finora utilizzato il differenziale a slittamento limitato della Drexler. Con la prima marcia inserita, si ha un’uscita di 60Nm dall’albero motore che vengono poi trasformati dalla trasmissione in 950Nm e successivamente trasferiti alle ruote dal differenziale. Grazie ad esso è possibile ottenere varie caratteristiche di blocco per l'accelerazione e la frenata, al fine di essere in grado di reagire in modo flessibile ad un'ampia gamma di condizioni di guida. 

A questo [link](https://www.youtube.com/watch?v=yYAw79386WI) troverete un video molto esaustivo e alla portata di tutti sul funzionamento del differenziale. 

<img src="/images/posts/2018/03/20/differential.png" alt="Drawing" style="width: 850px;"/>