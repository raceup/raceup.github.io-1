<p>Si è conclusa da due giorni la sessione di test sul circuito Pista Azzurra di Jesolo, che ha visto impegnato il nostro Race Up Team in collaborazione con il Team austriaco Joanneum Racing Graz, nelle giornate dal 28 al 30 novembre scorso.</p>

<h2 id="lincontro">L’incontro</h2>
<p>La pista ha visto protagoniste le vetture che hanno preso parte al Campionato Formula SAE della stagione 2015/2016: la nostra MG 11.16 di Race Up Team Combustion Division e la JR16 di Joanneum Racing Graz. La conformazione del circuito e la bassa temperatura dell’asfalto hanno messo a dura prova l’assetto e l’affidabilità delle due auto.</p>

<h2 id="tre-giorni-di-test">Tre giorni di test</h2>
<p>La tre giorni di test ha rivestito grande importanza, in quanto ha permesso a entrambi i Team di entrare nell’ottica della competizione che avrà luogo durante il Campionato 2016/2017. Un aspetto ancora più rilevante è stato quello di interfacciarsi a vicenda per consolidare i già ottimi rapporti di stima e amicizia, attraverso lo scambio reciproco di informazioni tecniche e organizzative e dei know – how utili per affrontare al meglio la stagione alle porte.</p>

<h2 id="innovazione-e-crescita">Innovazione e crescita</h2>
<p>Per Race Up Team, l’innovazione e la crescita sono gli obiettivi fondamentali. Cooperare insieme a un Top Team come gli amici di Joanneum Racing Graz è stata un’occasione preziosa e costruttiva!</p>

<p><a class="image featured"><img src="/images/posts/2016/12/03/image.png" alt="Race Up and Joanneum teams" /></a></p>
