<h2 id="recap-formula-sae-italy--formula-electric-italy">RECAP Formula SAE Italy &amp; Formula Electric Italy</h2>

<p>Non possiamo che ritenerci soddisfatti dei piazzamenti conseguiti quest’anno agli eventi italiani Formula SAE e Formula Electric.
Entrambe le divisioni hanno conseguito il loro miglior risultato di sempre in Italia, la combustion ha colto il 5° posto assoluto mentre la divisione elettrica l’8° posto.</p>

<p><img src="/images/posts/2018/07/16/cd.jpg" alt="Combustion" /></p>

<p>COMBUSTION: l’ultima giornata di competizione si è chiusa con la prova di endurance, iniziata a tracciato molto bagnato e conclusasi con un sole battente che ha completamente asciugato la pista, rendendo estremamente complicata la guida con pneumatici da bagnato.Ciò nonostante la monoposto si è rivelata essere estremamente performante ed affidabile ed i nostri piloti sono riusciti a girare con tempi molto vicini a quelli fatti registrare in condizioni asciutte.
La costanza negli altri eventi, come il 7° posto nella Business Plan Presentation ed alcuni ottimi piazzamenti come il 5° posto allo Skid Pad e, soprattutto il 1° posto al Cost Event ci hanno permesso  di raggiungere il miglior piazzamento di sempre nella storia del Race UP Team, un quinto posto che ci fa ben sperare in vista della Formula Student Germany, che si terrà nel circuito di Hockenheim dal 6 al 12 Agosto 2018.</p>

<p>Di seguito i risultati nei singoli eventi:</p>

<p>Cost Event: 100,00 pt; 1° Posto
BP Presentation: 64,394 pt; 7° Posto
Design Event: 88,776 pt 22° Posto
Acceleration: 69,670 pt; 15° Posto
Skid Pad: 48,517 pt; 5° Posto
Autocross: 90,690 pt; 12° Posto
Endurance &amp; Efficiency: 209,653 pt; 11° Posto</p>

<p><img src="/images/posts/2018/07/16/ed.jpg" alt="Electric" /></p>

<p>ELECTRIC: anche qui un piazzamento ottimo considerando che tutti i punti sono venuti da eventi statici, la monoposto per la prima volta nella sua storia è stata dichiarata eleggibile per correre in pista, ed è ciò che farà nei prossimi mesi, affinando l’ottimo lavoro di un anno dei nostri ragazzi.
In particolare il team ha brillato nel Cost Report, raggiungendo il secondo gradino del podio ed ha continuato ad essere consistente nel Design Event, raggiungendo un ottimo quinto posto e nel Business Plan Presentation classificandosi decimo. Ciò non può che farci ben sperare nel futuro del progetto elettrico.</p>

<p>Di seguito i risultati nei singoli eventi:</p>

<p>Cost Event: 95,708 pt; 2° Posto
BP Presentation: 63,710 pt; 10° Posto
Design Event: 117,857 pt 5° Posto</p>

<p><img src="/images/posts/2018/07/16/cded.jpg" alt="Gruppo" /></p>
